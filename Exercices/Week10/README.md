## Задача 1
Да се напише функция myMin, която приема два аргумента и връща по-малкия от тях.

## Задача 2
Да се дефинира функцията isInside x a b, която проверява дали числото x се намира в затворения интервал [a, b].

## Задача 3
Да се напише функция myFunc, която пресмята средно аритметично на квадратите на 2 числа.

## Задача 4
Да се напише myfib, която получава един аргумент n и връща n-тото число на Фибоначи. 

(Забележка: редицата е 1, 1, 2, 3, 5, ... и е индексирана от 1)

## Задача 5
Да се напише функция mygcd a b, която връща НОД(a, b).

## Задача 6
Да се напише функция myMaxDivisor x, която намира най-големия делител d на цялото число x > 1, за който d < x.

## Задача 7
Да се дефинира функция, която намира сумата на нечетните числа в затворения интервал [a, b].

## Задача 8
Да се дефинира предикат, който проверява дали естественото число n е просто.

## Задача 9
Да се дефинира функция, която намира броя на палиндромите в интервала [a, b], където a и b са цели неотрицателни числа и a < b.

## Задача 10
Да се дефинира функция, която чрез линейно итеративен процес намира броя на естествените делители на едно естествено число.
